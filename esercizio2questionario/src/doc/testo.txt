Si preveda un'applicazione in cui gli utenti possano autenticarsi attraverso credenziali di accesso corrispondenti ad un archivio di triple (UserID, password, ruolo) dove il ruolo possa essere "utente generico" oppure "utente amministratore". Si prevedano almeno due utenti di ruolo diverso.
Si assuma che l'utente amministratore si distingua per la presenza di un opportuno attributo di sessione. Si scriva una servlet PannelloAmministratore, il cui scopo sia quello di verificare se l'utente sia amministratore e, solo in questo caso, scrivere nella risposta un segmento di codice html contenente la data corrente e un pannello di amministrazione con una serie di link. Si scriva una servlet HomeServlet che preveda l'accesso sia da parte di nuovi utenti che da parte di utenti che si sono già autenticati e hanno una sessione in corso. La servlet produrrà un messaggio di benvenuto. La stessa servlet dovrà visualizzare, in cima alla pagina di risposta, in pannello di amministrazione, qualora l'utente che si sia autenticato abbia questo ruolo. La visualizzazione del pannello dovrà avvenire tramite un'operazione di inclusione dinamica del contenuto della servlet PannelloAmministratore. Si scrivano la HomeServlet e PannelloAmministratore, oltre al deployment descriptor. Si commenti infine il funzionamento delle operazioni di inclusione effettuate. 